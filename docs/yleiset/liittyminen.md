# Liittyminen Journal.fi- tai Edition.fi-palveluun


## 1. Lue palveluiden käyttöehdot

Journal.fi- ja Edition.fi-palveluiden käyttöehdot eroavat hieman toisistaan. Ehdot löydät alla olevista linkeistä.
- [Journal.fi-palvelun käyttöehdot](https://www.tsv.fi/fi/palvelut/avoimen-julkaisemisen-palvelut/journalfi)
- [Edition.fi-palvelun käyttöehdot](https://www.tsv.fi/fi/palvelut/avoimen-julkaisemisen-palvelut/editionfi)

## 2. Ota yhteyttä Tieteellisten seurain valtuuskuntaan

Kirjoita viestiin ainakin seuraavat asiat:

* Mistä julkaisusarjasta on kysymys ja missä muodossa se julkaistaan tällä hetkellä
* Onko kyseessä TSV:n jäsenseuran julkaisusarja
* Millä aikataululla on tarkoitus liittyä mukaan
* Onko tarkoituksena julkaista välittömästi avointa julkaisusarjaa

Tieteellisten seurain valtuuskunta vastaa tiedusteluun ja kertoo palvelun käyttöehdoista.

Viestin voi lähettää Lena Lönngrenille: [lena.lonngren@tsv.fi](mailto:lena.lonngren@tsv.fi) tai [tuki@tsv.fi](mailto:tuki@tsv.fi)

## 3. OJS/OMP-järjestelmää koskeva koulutus

Ensimmäisen yhteydenoton jälkeen lehti varaa toimituskunnalleen OJS/OMP-järjestelmää koskevan koulutuksen. Koulutus kestää noin 1-2  tuntia ja sen tavoitteena on antaa yleiskuva järjestelmän ominaisuuksista. Koulutuksen perusteella julkaisija päättää haluaako se ottaa järjestelmän käyttöönsä. Koulutus on johdatus laajan ja monimuotoisen järjestelmän käyttöön. Järjestelmän täydellinen hallinta vaatii lehden omaa aktiivisuutta ja harjoittelua.

## 4. Testisivuston perustaminen

Julkaisijalle voidaan perustaa testisivusto erilliselle palvelimelle, jossa toimituskunta voi jatkaa järjestelmän testausta omalla ajallaan. Testipalvelimelle tehtyjä asetuksia ei siirretä TSV:n puolesta varsinaiseen tuotantosivustoon. Testipalvelimelle perustetut sivustot eivät ole julkisia ja näkyvät vain muille testipalvelimen käyttäjille. Välillä testipalvelimen sisältö saatetaan tyhjentää kokonaan.

Pyynnön perustaa testilehti Viestin voi lähettää Lena Lönngrenille: lena.lonngren@tsv.fi tai tuki@tsv.fi

## 5. Palveluun liittyminen ja varsinaisen sivuston perustaminen Journal.fi-palveluun

Koulutuksen ja mahdollisen testauksen jälkeen voidaan perustaa sivusto varsinaiseen Journal.fi- tai Edition.fi-palveluun. Tässä yhteydessä allekirjoitetaan myös palvelua koskeva sopimus julkaisijan sekä TSV:n välille.

Sivusto pidetään aluksi piilotettuna. Tänä aikana sivustoa pääsevät katsomaan ainoastaan toimituskunnan jäsenet. Toimituskunta muokkaa aluksi asetukset vastaamaan julkaisijan toimituksellista linjaa. Tähän saa tarvittaessa tukea ohjetiedostosta sekä TSV:ltä ([tuki@tsv.fi](mailto:tuki@tsv.fi)). 

Tässä vaiheessa sivustolle voidaan rakentaa myös oma ulkoasuteema, josta on kerrottu omassa ohjeessa.

Tässä vaiheessa kannattaa tutustua myös muihin palvelun ohjeisiin:

[Journal.fi-palvelun ohjeet](https://docs.google.com/document/d/1DjSMTzeSZKyz4TVMppGe2vmYyZ7TB340QfSxP1J30z8/edit?usp=sharing).

Pyynnön perustaa varsinainen sivusto voi lähettää osoitteeseen tuki@tsv.fi

## 6. Sivuston julkaisu

Viimeinen vaihe on sivuston julkaisu, kun asetukset ja ulkoasu ovat kunnossa. Sivuston julkistaminen onnistuu vain palvelun ylläpitäjän, eli TSV:n, toimesta. 

Julkaisun jälkeen myös ulkopuoliset käyttäjät pääsevät sivustolle ja se listautuu palvelun etusivulle. Myös hakukoneet pääsevät indeksoimaan julkaistuja sisältöjä.
