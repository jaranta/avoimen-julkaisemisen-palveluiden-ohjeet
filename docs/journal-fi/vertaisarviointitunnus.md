# Vertaisarviointitunnus ja Journal.fi

Vertaisarviointitunnus tulee esittää Journal.fi-palvelun lehdessä jokaisen vertaisarvioidun artikkelin yhteydessä sekä lehden esittelysivulla. _Tunnuksen esittämistä muissa paikoissa, kuten kaikilla sivuilla näkyvässä sivupalkissa, tulee välttää_.

## Vertaisarviointitunnus lehden sivuilla

Vertaisarviointitunnusta koskeva kuvaus lisätään lehden esittelyyn kohtaan _Tietoa julkaisusta_. **Asetukset => Julkaisu => Tunnuslaatikko => Tietoa julkaisusta**. **Inställningar => Tidskrift => Redaktionsruta => Om tidskriften. Settings => Journal => Masthead => About the Journal.** 


## Malliteksti

> **Vertaisarviointi**<br/>
> Käytämme Tieteellisten seurain valtuuskunnan (TSV) myöntämää vertaisarviointitunnusta. Olemme sitoutuneet noudattamaan tunnuksen käytölle asetettuja ehtoja sekä edistämään omassa toiminnassamme Suomen tiedekustantajien liiton vertaisarviointiohjeen ja Tutkimuseettisen neuvottelukunnan Hyvä tieteellinen käytäntö -ohjeen mukaisia periaatteita.

Logoon on hyvä lisätä linkki haluttuun kieliversioon: 
* [https://www.tsv.fi/fi/palvelut/tunnus](https://www.tsv.fi/fi/palvelut/tunnus)
* [https://www.tsv.fi/en/services/label-for-peer-reviewed-scholarly-publications](https://www.tsv.fi/en/services/label-for-peer-reviewed-scholarly-publications)
* [https://www.tsv.fi/sv/tjanster/marke-for-kollegialt-granskade-vetenskapspublikationer](https://www.tsv.fi/sv/tjanster/marke-for-kollegialt-granskade-vetenskapspublikationer)

Tunnuksen kuva löytyy sopivassa koossa osoitteesta [https://journal.fi/plugins/generic/tsvVertu/images/prlabel-large.jpg](https://journal.fi/plugins/generic/tsvVertu/images/prlabel-large.jpg).

Vertaisarviointitunnusta koskevan tekstin lisäksi sivustolla tulee kuvata myös tarkemmin lehden vertaisarviointiprosessi. Mikäli lehdellä ei ole vielä sopivaa esittelytekstiä, kannattaa ottaa mallia muiden suomalaisten tiedelehtien kuvauksista. Katso esimerkiksi [Vertaisarviointiprosessi Työväen historian ja perinteen tutkimuksen seuran julkaisuissa](http://www.thpts.fi/julkaisut/vertaisarviointiprosessi-tyovaen-historian-ja-perinteen-tutkimuksen-seuran-thpts-julkaisuissa/).


## Vertaisarviointitunnuksen lisääminen artikkeleihin 


### TsvVertu-lisäosan aktivointi

Tunnuksen lisääminen yksittäisiin artikkeleihin onnistuu erillisen lisäosan avulla. Lisäosa kytketään päälle kohdasta **Asetukset => Verkkosivusto => Lisäosat. Inställningar => Webbplats => Plugins. Settings => Website => Plugins**.

Etsi luettelosta “TsvVertu” ja aktivoi se klikkaamalla lisäosan perässä oleva valintalaatikko.

![alt_text](images/image1.png "image_tooltip")

### Tunnuksen liittäminen uusiin artikkeleihin

Vertaisarviointitunnus liitetään artikkeleihin tuotantovaiheessa. Liittäminen tapahtuu aina artikkelikohtaisesti ja tunnuksen liittävä toimittaja vastaa siitä, että kyseinen artikkeli on arvioitu tunnukseen liittyvien vaatimusten mukaisesti.

Tuotantovaiheessa valitaan toiminto “Ajoita julkaistavaksi”. Avautuvassa ikkunassa valitaan muun muassa se numero, jossa artikkeli on tarkoitus julkaista. Viimeisenä kohtana ikkunassa on valinta “Lisää vertaisarviointitunnus”. Aktivoi valintaruutu ja paina “Tallenna”. 

Kun artikkeli on julkaistu, vertaisarviointitunnus näkyy artikkelin yhteydessä sekä numeron sisällysluettelossa että artikkelin abstraktisivulla.

Mikäli lisäät tunnusta jo julkaistuun artikkeliin, tulee artikkelin julkaisu ensin perua. Tämän jälkeen artikkelin kuvailutietoja voi muokata ja muokkauksen jälkeen voi artikkelin julkaista uudelleen.


### Tunnuksen liittäminen vanhoihin artikkeleihin

Mikäli lisättäviä tunnuksia vanhoihin artikkeleihin on paljon, voi lehti ilmoittaa TSV:lle niiden artikkeleiden id-tunnisteet (numerosarja), joihin vertaisarvointitunnus liitetään. Id-tunnisteet näkyvät esimerkiksi kohdasta Käsikirjoitukset => Arkistot, jossa ne ovat listauksen ensimmäisessä sarakkeessa. 

**Tärkeää**. Vertaisarviointitunnus koskee ainoastaan niitä artikkeleita, jotka on julkaistu tunnuksen käyttöoikeuden alkamisen jälkeen. Lehden käyttöoikeuden alkaminen selviää sivulta [Tunnusta käyttävät kirjankustantajat ja julkaisusarjat](https://tsv.fi/fi/palvelut/tunnus/tunnusta-kayttavat-kirjankustantajat-ja-julkaisusarjat).

