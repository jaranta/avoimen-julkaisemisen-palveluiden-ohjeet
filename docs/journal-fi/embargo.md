# Viiveellinen julkaiseminen ja maksulisäosat Journal.fi-palvelussa

## 1. Embargon käyttöönotto

Kohdasta **Asetukset > Jakelu > Saatavuus** valitaan vaihtoehto “Julkaisun joidenkin osien tai koko sisällön saatavuus edellyttää tilausta.”

## 2. Maksutavan valinta

Kohdasta **Asetukset => Jakelu => Maksut** otetaan käyttöön järjestelmän maksutoiminnot. Maksutavaksi valitaan jäsentilauksia varten rakennettu "Koodimaksulisäosa".

Tätä lisäosaa käyttämällä rekisteröitynyt käyttäjä voi "ostaa" tilauksen lehteen antamalla oikean maksukoodin.

Määritelkää tällä sivulla olevaan lomakkeeseen haluttu koodi ja jakakaa se jäsenistölle esimerkiksi sähköpostilla. Jos teillä on aina jokin vuoden alussa lähetettävä jäsenkirje tms., niin koodi voidaan ilmoittaa tässä yhteydessä.

Maksukoodin vanhenemispäivä on se päivä, johon asti koodilla tehdyt tilaukset asetetaan kestämään. Käytännössä tämä on aina seuraavan vuoden alku. Kun vuosi vaihtuu, voi koodin vaihtaa, muuttaa päivän ja lähettää uuden koodin jäsenistölle.


## 3. Tilausten asetukset

Kun maksutoiminnot ovat päällä, tulee hallintapaneeliin näkyviin vasempaan sivupalkkiin kohta **Maksut**.

Välilehdeltä **Maksut > Yksittäistilaukset** näette voimassa olevat tilaukset. Kun joku ostaa koodilla jäsentilauksen, hänen käyttäjätilinsä tulee tänne näkyviin. Tästä valikosta käsin voitte tehdä myös manuaalisesti uusia tilauksia eli lisätä esimerkiksi maksullisen tilauksen tehneitä henkilöitä.

Välilehdellä **Maksut > Tilausvaihtoehdot** näkyvät teidän lehden tilaustyypit. _Lisätkää tänne jäsentilausta koskeva tilaustyyppi_.

Välilehdellä **Maksut > Tilauskäytännöt** näkyvät tilauksia koskevat asetukset. Täältä pääsee säätämään mm. embargon pituutta, esittelytekstejä, tilaussihteerin tietoja jne. _Täyttäkää ja tarkistakaa tarvittavat tiedot_.


## 4. Yksittäisten numeroiden ja artikkeleiden avoimuuden säätäminen

Kun uusi numero julkaistaan, sen embargo määrittyy automaattisesti annetun embargoasetuksen mukaisesti (**Maksut > Tilauskäytännöt**)

Kohdasta **Numerot** voi muokata yksittäisten numeroiden ja artikkeleiden saatavuutta. Haetaan oikea numero, klikataan sinistä kolmiota ja edelleen **Muokkaa**.

Sisällysluetteloon on lisätty valintaruudut, joilla voi avata yksittäisiä artikkeleita. Välilehdeltä **Saatavuus** voi muokata koko numeron avoimuutta.


## 5. Esittelytekstit.

Yllä mainittu **Tilauskäytännöt** teksti näkyy täällä: _https://journal.fi/LEHDENNIMI/about/subscriptions_

Lukija pääsee nyt hallinnoimaan omia tilauksia sivupalkissa olevasta kohdasta **Tilaus**. Tarvittaessa voimme muokata teidän yläpalkkia niin, että vastaava linkki tulee suoraan sinne.


## 6. Ohjeistus lukijalle

Lukijaa ohjeistetaan joko rekisteröitymään lehden käyttäjäksi tai kirjautumaan sisään jo olemassa olevilla tunnuksilla. Kun lukija on kirjautunut, hän voi siirtyä sivulle _https://journal.fi/LEHDENNIMI/about/subscriptions_ (linkki nyt sivupalkissa, mutta voidaan tosiaan laittaa myös yläpalkkiin) ja valita sieltä **Osta uusi tilaus**. 

Täältä pääsee lomakkeeseen, josta valitaan ensin oikea tilaustyyppi (yksi vaihtoehto) ja tämän jälkeen päästään antamaan maksukoodi. Jos annettu koodi on oikein, on tilaus heti aktiivinen ja tilaajan tiedot tulevat näkyviin kohtaan **Maksut => Yksittäistilaukset**.
